1.      Напишете метод, който при подадено име отпечатва в конзолата "Hello, <name>!" (например "Hello, Peter!"). Напишете програма, която тества този метод дали работи правилно.

2.      Създайте метод GetMax() с два целочислени (int) параметъра, който връща по-голямото от двете числа. Напишете програма, която прочита три цели числа от конзолата и отпечатва най-голямото от тях, изпол­звайки метода GetMax().

3.      Напишете метод, който връща английското наименование на послед­ната цифра от дадено число. Примери: за числото 512 отпечатва "two"; за числото 1024 – "four".

4.      Напишете метод, който намира колко пъти дадено число се среща в даден масив. Напишете програма, която проверява дали този метод работи правилно.

5.      Напишете метод, който проверява дали елемент, намиращ се на дадена позиция от масив, е по-голям, или съответно по-малък от двата му съседа. Тествайте метода дали работи коректно.

6.      Напишете метод, който връща позицията на първия елемент на масив, който е по-голям от двата свои съседи едновременно, или -1, ако няма такъв елемент.

7.      Напишете метод, който отпечатва цифрите на дадено десетично число в обратен ред. Например 256, трябва да бъде отпечатано като 652.

8.      Напишете метод, който пресмята сумата на две цели положителни цели числа. Числата са представени като масив от цифрите си, като последната цифра (единиците) са записани в масива под индекс 0. Направете така, че метода да работи за числа с дължина до 10 000 цифри.

9.      Напишете метод, който намира най-големия елемент в част от масив. Използвайте метода за да сортирате възходящо/низходящо даден масив.

10.   Напишете програма, която пресмята и отпечатва n! за всяко n в интервала [1…100].

11.   Напишете програма, която решава следните задачи:

-     Обръща последователността на цифрите на едно число.

-     Пресмята средното аритметично на дадена поредица от числа.

-     Решава линейното уравнение a * x + b = 0.

Създайте подходящи методи за всяка една от задачите.

Напишете програмата така, че на потребителя да му бъде изведено текстово меню, от което да избира коя от задачите да решава.

Направете проверка на входните данни:

-     Десетичното число трябва да е неотрицателно.

-     Редицата не трябва да е празна.

-     Коефициентът a не трябва да е 0.

12.   Напишете метод, който събира два полинома с цели коефициенти, например (3x2 + x - 3) + (x - 1) = (3x2 + 2x - 4).

13.   Напишете метод, който умножава два полинома с цели коефициенти, например (3x2 + x - 3) * (x - 1) = (3x3 - 2x2 - 4x + 3).